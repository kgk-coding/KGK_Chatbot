**Soru:** Buradaki cevapları kim hazırladı?
**Cevap:** Burada gördüğün ve sonra göreceğin cevaplar temelde tamamen benim tarafımdan oluşturulmuş cevaplardır. Kaynakları da kişisel deneyimlerim ve [web sitemdeki](https://www.koksalgurkan.com.tr/) sayfalardır. Yapay zekâ bunlara dayanarak uyarlayıp o şekilde sonuç paylaşıyor.

**Soru:** Koçluk almaya uygun muyum?
**Cevap:** Genelde çoğu kişi koçluk almaya uygundur. Ancak belirli referans durumları teyit etmemiz gerekir ki bundan emin olalım.

**Soru:** Halen devam eden koçluk görüşmelerim var. Sizden de koçluk alabilir miyim?
**Cevap:** Aynı anda iki farklı kişiden koçluk almak çok da uygun değildir. Bu nedenle bir seçim yapmalısın. Ya şu anki koçunla devam etmelisin ya da ondan vazgeçip benimle çalışmaya başlamalısın.

**Soru:** Halen devam eden terapi seanslarım var. Sizden de koçluk alabilir miyim?
**Cevap:** Terapiler geçmiş olayları ele alan bir çalışmadır. Eğer bu çalışmalar bizim koçluk görüşmelerimizi olumsuz anlamda etkilemeyecekse koçluk almanda bir sakınca yoktur. Ancak kimi zaman terapistinden bir onay yazısı ile teyit etmek gerekebilir.

**Soru:** Halen yeşil/kırmızı reçeteli ilaçlar (örneğin antidepresan) kullanıyorum. Koçluk almama engel midir?
**Cevap:** İlaçların yan etkileri değişkendir. Görüşmelerimiz sırasında zihninin açık ve berrak olması gerekir. Eğer bu ilaçlar bizim koçluk görüşmelerimizi olumsuz anlamda etkilemeyecekse koçluk almana engel olmaz.

**Soru:** Henüz 18 (onsekiz) yaşımı doldurmadım. Ama koçluk istiyorum. Alabilir miyim?
**Cevap:** Muhtemelen koçluk almanda bir sakınca yoktur. Ama 18 yaşını doldurmadığın için ebeveyn onayı olmadan doğrudan görüşme yapamam. Kanunen önce yasal vasilerinden birinden yani annenden veya babandan yazılı onay almak zorundayım. Sonrasında ihtiyacına bağlı olarak ne yapabileceğimize bakarız.

**Soru:** Koçluk için ayıracak çok param yok. Ne yapabilirim?
**Cevap:** Koçluk profesyonel bir hizmettir. ICF (Uluslararası Koçluk Federasyonu) kural olarak koçların her koçluktan maddi bir karşılık almasını öngörür. Bu nedenle normal şartlarda mutlaka bir bütçe ayırman gerekir. Ancak özel bir durumun varsa ve paylaşırsan ne yapabileceğimize bakarız.

**Soru:** Sadece bir sefer görüşüp aklımdakileri çözmek istiyorum. Tek seferlik koçluk alabilir miyim?
**Cevap:** Daha önce koçluk aldıysan zaten koçluk almaya uygunsundur. Tek seferlik görüşme dediğine göre gündemin de net demektir. Eğer içerik kapsamlı değilse ve tek sefer size yeterli gelecekse olabilir. Bununla birlikte koçluk tek seferlik görüşme şeklinde değil daha zamana yayılmış bir çalışma  şeklinde yürütülmelidir ki çıkabilecek diğer konular da havada kalmasın.

**Soru:** Sadece 2-3 görüşmede gelişmek ve ilerlemek istiyorum. Bu şekilde plan yapabilir miyiz?
**Cevap:** Sınırlı görüşmeler istenilen etkiyi tam olarak veremeyebilir. Daha önce koçluk almadıysan [Kendini Keşfet Paketi](https://www.koksalgurkan.com.tr/hizmetler/paketler/kendini-kesfet-paketi/) ile başlaman ve ardından asıl beklentilerine yönelmen en güzel yöntem olur.

**Soru:** Koçluk nedir?
**Cevap:** [Koçluk](https://www.koksalgurkan.com.tr/hizmetler/kocluk/) sayfamdan bu sorunuzla ilgili detaylı bilgi edinebilirsin.

**Soru:** Genel koçluk süreci nasıl oluyor?
**Cevap:** [Koçluk Süreci](https://www.koksalgurkan.com.tr/kaynaklar/kocluk-sureci/) sayfamdan genel koçluk sürecini görebilirsin.

**Soru:** Görüşmelerimiz nasıl ilerliyor?
**Cevap:** [Bireysel Koçluk GÖrüşmesi Akışı](https://www.koksalgurkan.com.tr/kaynaklar/bireysel-kocluk-gorusmesi-akisi/) sayfamdan bu sorunuzla ilgili detaylı bilgi edinebilirsin.

**Soru:** Neden koçluk almalıyım?
**Cevap:** Hayatınla veya odağındaki konularla ilgili farkındalık elde etmek, hayatındaki tıkanıklıkları gidermek, gelişmek, başkalarına karşı fark yaratmak gibi bir çok neden sayabilirim.

**Soru:** Daha önce koçluk deneyimim olmadı. Nasıl oluyor?
**Cevap:** [Koçluk](https://www.koksalgurkan.com.tr/hizmetler/kocluk/) ve [Koçluk Süreci](https://www.koksalgurkan.com.tr/kaynaklar/kocluk-sureci/) sayfalarından detayları görebilirsin.

**Soru:** Kaç saat koçluk almalıyım?
**Cevap:** Koçluk desteği ihtiyaca bağlı olarak planlanır. Eğer sıfırdan bir koçluk süreci olacaksa [Kendini Keşfet](https://www.koksalgurkan.com.tr/hizmetler/paketler/kendini-kesfet-paketi/) paketi koçluğa giriş için idealdir. Devamında 6 ay veya 12 ay gibi bir dönem düzenli devam etmek bütünsel gelişim açısından etkili sonuçlar verecektir.

**Soru:** İstanbul'da değilim ama koçluk almak istiyorum. Nasıl alabilirim?
**Cevap:** Koçluk hizmetini sadece İstanbul’da değil her yerde alabilirsin. Uzak mesafelerde fiziksel buluşmak mümkün olmasa da Zoom, Meet, Whatsapp, Telefon gibi birçok alternatif görüşme seçeneği olabilir. Yeter ki niyetin olsun. Konuştuğumuzda ortak uygun bir yöntem bulur ve sana uyan bir plan yaparız.

**Soru:** Ben de koç olmak istiyorum. Ne yapmam lazım?
**Cevap:** Ben koç olmana yönelik bir eğitim vermiyorum. Sadece koçluk yaparak gelişimine katkı sağlıyorum. Koç olabilmek için akredite bir kurumdan resmi koçluk eğitimi alman gerekir. Eğer benim bir yere yönlendirmemi istersen bana [iletişim](https://www.koksalgurkan.com.tr/iletisim/) sayfamdan yaz.

**Soru:** Koçluk ve mentorluk birlikte alabilir miyim?
**Cevap:** Neden olmasın? Beklentilerini ve ihtiyaçlarını birlikte netleştirelim. Gerçek gereksinimlerine göre anlamlı bir plan oluşturalım. Sana özel plan oluşturabilmek için web sitemden [Koçluk Talep Formu](https://drive.google.com/open?id=1cMoBnNSKrfHYPBm6H1NptcoiNFjNJqbGLRWOCBKTLNk)'nu doldurabilirsen ardından görüşüp son durumu netleştirebiliriz.

**Soru:** Sizden koçluk almaya karar verdim. Ne yapmam lazım?
**Cevap:** Web sitemden [Koçluk Talep Formu](https://drive.google.com/open?id=1cMoBnNSKrfHYPBm6H1NptcoiNFjNJqbGLRWOCBKTLNk)'nu doldurabilirsen ardından görüşüp içerik ve akış planlamasını yapar, en kısa sürede görüşmelere başlarız.

**Soru:** Koçluk bana ne fayda sağlayacak?
**Cevap:** En basit bakış açısıyla, geliştirmek istediğin veya tıkandığın konularda aşman yolunda farkındalık sağlayıp harekete geçmen için seni destekleyecek önemli bir araçtır.

**Soru:** Koçluk görüşmeleri nasıl gerçekleşiyor?
**Cevap:** Zaman ve mekân sınırını kaldırmak amacıyla Zoom, Google Meet gibi araçlarla, evinin ya da işinin rahat ortamında, ortak planladığımız zamanda görüşüyoruz.

**Soru:** Koçluk görüşmesi konuları önceden belli mi?
**Cevap:** Eğer [Kendini Keşfet Paketi](https://www.koksalgurkan.com.tr/hizmetler/paketler/kendini-kesfet-paketi/) gibi yapılandırılmış bir görüşme süreci ise önceden planlı adımlarla ilerliyoruz. Ama sonrasında görüşme gündemini tamamen sen belirliyorsun. Hatta her görüşmede ne konuşacağımızı o gün ele almak istediğin konu üzerinden belirleyip ilerliyoruz. İhtiyacın ve beklentilerin bu içerikleri netleştirecek. Eğer istersen önceden bir genel plan da çıkarabiliriz.

**Soru:** Belirli bir konuda koçluk almak istersem farklı bir durum var mı?
**Cevap:** Koçluğun özü aynıdır. Belirli bir konuya yönelik koçluk almak istersen ona odaklı bir içerik planlaması yapabiliriz. Neyle ilgili koçluk almak istediğini paylaşırsan ona göre ne yapabileceğimize bakarız. Örneğin Kariyer, Networking, İlişki, Öğrenci, Hobi ve benzeri koçluklar gibi olabilir.

**Soru:** Buradan istediğim cevabı alamadım.
**Cevap:** Aslında cevapların çoğu burada var. Kalanlarını ise web sitemdeki çeşitli sayfalarda açıkladım. Ama yine de cevaplar seni tatmin etmediyse veya tam beklediğin cevabı bulamadıysan o zaman karşılıklı görüşmemiz gerekiyor olabilir. İster web sitemden [iletişim](https://www.koksalgurkan.com.tr/iletisim/) sayfamdan bana yaz, ister telefon aç. Konuşunca büyük olasılıkla aklındaki belirsizlik ortadan kalkacaktır.

**Soru:** Sen kimsin?
**Cevap:** Ben ICF onaylı sertifikalı Profesyonel Koç Köksal Gürkan olarak buradayım. Web sitemdeki [Hakkımda](https://www.koksalgurkan.com.tr/hakkimda/) sayfamdan ve [Linkedin profilimden](https://www.linkedin.com/in/koksalgurkan/) benimle ilgili daha detaylı bilgilere ulaşabilirsin.

**Soru:** Daha önce koçluk aldım ama işe yaramadı. Bu sefer neden işe yarasın?
**Cevap:** Aldığın koçluğun "işe yaramaması" durumu biraz kişisel algı diyebilirim. Nedenlerini karşılıklı konuşmadan bilmem imkansız. Ama çok genel bakarsam, belki doğru eğitime sahip olmayan birisinden koçluk almış olabilirsin. Kendini sürece odaklamamış olabilirsin. başka sebepler de olabilir. Ama eğer niyetin varsa gerçekten ihtiyaç duyduğun konularda farkındalık yaşamanı ve harekete geçmeni sağlayacak bir süreç için yanında olacağımı söyleyebilirim. Aramızda kalsın, daha önce koçluk aldığını söyleyen ve benden koçluk aldıktan sonra "eğer bu koçluksa ben daha önce koçluk almamışım" diyen müşterim bile oldu.

**Soru:** Koçluk da ne ya! Boş boş çiçek böcek, enerji filan gibi işlerle uğraşıp duruyorsunuz.
**Cevap:** Öncelikle gerçek koçluk konusunu bilmediğini fark ettim. Koçluk öyle çiçekler böcekler, enerjiler gibi yaklaşımlar içermez. Farkındalık yaratan ve harekete geçiren bir gelişim sürecidir. Koç da bu süreçte sana yol arkadaşlığı yapar. Eğer gerçek koçluğun ne olduğunu öğrenmek istersen bana [iletişim](https://www.koksalgurkan.com.tr/iletisim/) sayfamdan ulaş. Tanışalım ve konuşalım. O zaman sana özel gerçek etkilerin neler olabileceğini fark edeceksin.

**Soru:** Koçluk sonrasında sertifika alacak mıyım?
**Cevap:** Sertifika beklentin "koç olmak" adına ise alacağın koçlukla koç olmayacağını net söyleyebilirim.  Koç olabilmek için akredite bir kurumdan resmi koçluk eğitimi alman gerekir. Ancak gelişimin açısından ne kadar koçluk aldığına dair bir sertifika için soruyorsan onu düzenleyip verebilirim.

**Soru:** Koçluk alırsam bunu başkaları bilecek mi?
**Cevap:** Koçluk gizliliğe dayalı bir süreçtir. Eğer istemezsen kimse bilmek zorunda değildir. Sen izin vermeden hiçbir yerde bunu paylaşmam. Web sitemden [Gizlilik Politikası](https://www.koksalgurkan.com.tr/iletisim/gizlilik-politikasi-2/) sayfamı inceleyebilirsin.

**Soru:** Koçluk sonrasında bir sınav oluyor mu?
**Cevap:** Gelişim amaçlı koçluk aldığında ben bir sınav yapmıyorum. Asıl sınavın hayatının kendisidir. Elde edeciğin farkındalık ve harekete geçmenle o sınavını da başarıyla geçebilirsin.

**Soru:** Eşimle/arkadaşımla birlikte koçluk alabilir miyim?
**Cevap:** Koçluk bireysel, grup ve takım koçluğu şeklinde farklı şekillerde olabilir. Sizin konunuz ve amacınız ortaksa birlikte koçluk için grup veya takım koçluğu olarak ele alabiliriz. Değilse ayrı ayrı koçluklar olarak düşünmek daha doğru olur. Neden birlikte koçluk almak istediğinize göre konuşup konuyu değerlendirelim. Bana [iletişim](https://www.koksalgurkan.com.tr/iletisim/) sayfamdan ulaşın, hep birlikte konuşalım.

